---
typ:          úplné znění předpisu
stav:         aktuální
název:        statut mediálního odboru
zkratka:      StMO
původce:      republikový výbor
platnost:     
účinnost:     
zmocnění:     
kategorie:    Mediální odbor
síla:         vnitřní předpis vydaný republikovým výborem
formát:       markdown
schváleno:    
změněno:      
---

**Sdělovacími prostředky**

se rozumí jednostranné hromadné sdělovací prostředky jako televize, rozhlas, film, resp. osoby, které je připravují, produkční, novináři, publicisté, atp. 

## Pravomoc a působnost

##### **§1 Působnost odboru**

(1) [Mediální odbor](http://www.pirati.cz/mo/start) je ústředním orgánem České pirátské strany v oblasti

* a) jednání se sdělovacími prostředky, propagace strany a politiky strany,

* b) jednání s mediálními, kreativními a PR agenturami a s dalšími subjekty, které odborně působí při mediální komunikaci,

* c) mediálního vystupování členů a kandidátů strany,

* d) sledování výstupů ve sdělovacích prostředcích,

* e) přípravy kreativních materiálů a reklamních předmětů.

(2) Mediální odbor ve výlučné působnosti ve spolupráci s republikovým předsednictvem

* a) spravuje vzhledové šablony webu, dohlíží na mediální stránku webu a administruje mailer strany (§3(2) StTO),

* b) vydává tiskové zprávy a jiná stanoviska České pirátské strany určená sdělovacím prostředkům,

* c) tvoří komunikační strategii a značku České pirátské strany,

* d) moderuje kontakty na sdělovací prostředky (§3(3)c).

##### **§2 Grafický způsob komunikace strany**

(1) Mediální odbor stanoví grafický způsob komunikace strany, který bude v souladu se Symboly strany a Pirátskou identitou.

## Vztahy k ostatním orgánům

##### **§3 Medializace výstupů ostatních orgánů**

Mediální odbor přebírá výstupy orgánů strany a po korektuře a editaci je vhodně medializuje.

##### **§4 Provedení**

Tento předpis provede mediální odbor.
